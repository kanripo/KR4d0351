# -*- mode: mandoku-view; -*-
#+TITLE: 楳埜集
#+DATE: 2015-08-25 00:05:34.399711
#+PROPERTY: ID KR4d0351
#+PROPERTY: BASEEDITION WYG    
#+PROPERTY: JUAN 卷十二
<pb:KR4d0351_WYG_012-1a>¶
欽定四庫全書¶
　楳埜集卷十二　　　　　宋　徐元杰　撰¶
　　詩¶
　　　自戒¶
震畏四知我畏我知心之所畏天不可欺¶
　　　館中分韻餞李大著出守上饒¶
赤城烏府家忠信以為寶當年璧海珍摛文絢春藻光¶
焰萬丈餘膏丐淵浩浩梯級丹霄寛聲名日杲杲幾載¶
<pb:KR4d0351_WYG_012-1b>¶
造筍班細武厯蓬島恬淡簡世味真實契穹昊興感秋¶
風蓴夢繞春色草有欲為留行不可奪所抱乃睠古江¶
城姑煩寄牙纛除目出脩門驩頌生野老清透溪冰寒¶
明映巖月好心傾子衿青魄褫猾𨽻皁饑嵗忍流甿烈¶
風助淫潦其如來暮何弗翅蘇雨稿疾驅召父車増峻¶
尹鐸堡顧余學獨晩遇李愧弗早兹尾羣士僚乃階二¶
天造恩休到松檟慶色滿粱稻賦别無佳言劼毖有真¶
禱祇恐難乆外端不竢及考寵褒騰璽書虛竚副旒璪¶
<pb:KR4d0351_WYG_012-2a>¶
其以公之歸出手扶世道¶
　　　題竹洲¶
人之生也直此君亦如是我酷愛此君臭味本相似方¶
其出地初一種根萌異剛特儼不囘鈞石莫障蔽日夜¶
之所息雨露之所漬玉成脩茂姿表表在天地其靜專¶
似仁其動闢似智其肅然似禮其凝然似義虛中純白¶
生似信不容偽在人該五常在天足五氣六月蒼蒼寒¶
不附炎熱勢雨雪披猖中彈壓萬凋瘁似正色立朝忠¶
<pb:KR4d0351_WYG_012-2b>¶
誠著於世似廣厦萬間其䕃足以庇似聞伯夷風頑廉¶
懦立志似堅子卿節夷險無二致似見魯仲連不復論¶
鄙事似識元紫芝頓消名與利子陵釣嚴灘太公釣璜¶
渭風月一竿中相從神骨契持此叩竹洲考功言外意¶
　　　和祝子壽作詩須索意韻¶
翰墨絶畦逕言詞中律度筆落風雨驚詩得江山助不¶
食烟火語説到精髓處升堂必入室由道誰不户達者¶
無後先成賢特指顧要亦認意思初不在章句伊欲¶
<pb:KR4d0351_WYG_012-3a>¶
登壇場且闊著地步其中有活法此理若大路所差只¶
毫釐相去已冠屨蘭室味本同蓮社約此去把定心鴻¶
鵠直須盟鷗鷺多才夙究明一見已穎悟貂續不勝情¶
用得以布露¶
　　　和金兄¶
大學融智門至善在所止明徳與新民貫通無異理萬¶
折水必東千古吾晦翁考亭追杏壇猶存舞雩風昔者¶
學易堂粤山寛閒野此道聞而知篤信無虛假尚有劉¶
<pb:KR4d0351_WYG_012-3b>¶
靜春至理共樂循我登二老門天方壽斯文服膺善恐¶
失適正杜邪曲當時片言下問道不隔宿學易堂已空¶
誰與鞭凡庸靜春正耆龎摳衣儘從容襟誼子崇篤逺¶
來顧㷀獨作詩念清新愧我言腐熟四海皆弟兄尚友¶
惟輔仁春草正碧色話别同敷陳¶
　　　送上饒皇甫宰¶
天下邑無不可為在人忍耐自為之信能寧心辦堅苦¶
事到難處天扶持民吾同胞痛痒切何忍横斂類剝肌¶
<pb:KR4d0351_WYG_012-4a>¶
心誠求之若子保人亦懐之如母慈上饒邇來號凋劇¶
茍焉稱貸負賴隨况多權官慘剝割又肆席捲公化私¶
吏奸得售科罰計等第輸錢與斷詞詞人欲休休不得¶
充庭塞獄纏纍纍公來憤悱感動處與認前時已貸貲¶
謂令親民民必及民固可欺天莫欺民脂民膏供我禄¶
胡寧又割民膏脂催科僅僅欲逃責毫分不忍科罰施¶
奉公洗手附庸邑一孔一粒歸州司請俸有時不給用¶
月索莊課來助支屢典緡錢代月解幾回過我同攢眉¶
<pb:KR4d0351_WYG_012-4b>¶
聴訟元不以憚煩使之無訟而民宜相安田里閒耆保¶
懶出市㕓謳耄倪日長喧雀堪羅設星散飢烏靡孑遺¶
花酣滿縣春風遍草茂虛囹天意滋君之來也蹙額告¶
蹈此湯鑊出未期屢效淵明歸去感不求赫赫聲名馳¶
自甘陽城書考下誰曰悶悶政術卑隠隠綽有棠隂地¶
忽乃遽及𤓰戍期自上而下有公論轅轍依依動去思¶
吏卒將迎相告語東君政化尤可推義居孝友能為長¶
睦族慈幼存成規里仁為美典型在居家既理官可移¶
<pb:KR4d0351_WYG_012-5a>¶
此番政事行無事黙與古者氣象追君今既展朝天斾¶
行人路上口成碑予豈栖栖為佞者特告方來共鑒兹¶
　　　雲錦堂¶
太湖之陽景絶奇乾坤軒豁呈端倪分將一派清漣漪¶
南宮幻出紅琉璃朝暾未吐烟露垂碧紗裯裏眠江妃¶
六月火繖張赫曦姑射山寒冰雪肌妖&KR0570;萬態不敢窺¶
凈洗却面凝西施欲雨未雨多峯奇霞生島上乘馮夷¶
來從西蜀江水肥似絢呉江楓落時水鄉月午舟葉攜¶
<pb:KR4d0351_WYG_012-5b>¶
何處更覔昆明池問渠為此堂者誰人與鷗鷺相忘機¶
丹心緬慕周濂溪愛其瑩質生淤泥推門清風故人來¶
一一君子徧追隨六郎姿貎當年非肝腸染透鉛與脂¶
拈花摘葉兒女癡弛却蠶絲牽藕絲紛華一掃金颷吹¶
皮膚剝盡實不虧晝清人靜茶烟飛觀雲葉葉無停披¶
千綺萬纈古寶遺底用漫天錦障幃惡其文著尚絅衣¶
澆灌道義培根基氤氲妙毓山澤姿膚寸彌滿天地維¶
　　　題李氏雲莊¶
<pb:KR4d0351_WYG_012-6a>¶
雲本無心出莊非有意名午供雷腹實曉帶月痕耕身¶
世隨舒卷山村任晦明飯疏浮富貴畎畝但存誠¶
　　　書安象祖靜軒有感¶
太極即人極坤爻徳不孤直方真主宰敬靜實功夫老¶
檜霜中榦寒梅雪裏株常惺惺法處收斂物俱無¶
　　　和袁守¶
和糴存和氣春生墾闢時民庸天上見嵗事臘前知吾¶
諺諸侯度誰褰使者帷樂民之樂者犂雨趣耕治¶
<pb:KR4d0351_WYG_012-6b>¶
　　　和章宰訪祝子壽來青書院韻¶
文昌因祖餞郎宿問齋名枉駕一朝欵寒窓千載榮未¶
花梅索賦堪杖竹經行自得來青句山泉不可清¶
　　　送尹子潛赴省¶
吾儕堅世好心事老天知夢寐符前説軒翔定此時故¶
家當有後造物本無私雪裏陽春脚梅開第一枝¶
　　　贈臨川胡斗文求叢桂書院字¶
莫訝書齋小其中天地寛毓成岐嶷粹立取本原端掇¶
<pb:KR4d0351_WYG_012-7a>¶
拾童科易恢𢎞道術難好培叢桂種休作浪花看¶
　　　贈徐鑑堂¶
鑑堂均此號兄與弟相先畫以名家顯神於活法傳雙¶
眸蟾皎潔兩袖羽蹁躚落筆人人似柯山本是仙¶
　　　又用韻答何上舎¶
臘雪多為瑞豐穰隔嵗知林巒銀劒㦸苑囿玉壺池映¶
几孫書飽卧冰祥母飢疾風看正色餘事付清詩¶
　　　挽克齋陳先生四首¶
<pb:KR4d0351_WYG_012-7b>¶
薫炙儒先早朱門授受親去尋顔巷樂歸詠㸃雩春道¶
妙窮精一心傳有省循樂天知命者憂道不憂貧¶
親養九旬餘先生壽亦如學充淇澳美訓釋濟南書諸¶
老經筵送俞音寵渥疏惜非程子聘中沮亦時歟¶
師承心獨切於道愧無聞幾載鑚堅歎前年枉敎勤墨¶
車回可贊晉鄙善潛薫道脈惟其壽天胡遽喪文¶
痛慘哲人痿愚纏喪母悲遡風懐紼路泣雨冩哀詞學¶
本藏諸用行皆篤所知惟餘經訓在交付有孫枝¶
<pb:KR4d0351_WYG_012-8a>¶
　　　挽求志居士王料院二首¶
奕葉文宗盛如公罕與俱源流傳紫橐題品重洪樞淛¶
左清名凜江南政績殊二難薌共薦生死亦同塗¶
身忝蓬萊客摳衣謁使臣塵談頻欵曲樽酒屢殷勤政¶
事欽前蹟詩書聳舊文話言猶在耳不忍哭公墳¶
　　　挽分寧張少仙二首¶
貌與心俱古嵗寒松檜蒼學髙眸炯月吟苦鬢先霜能¶
賦秋賓早收功晩節香滿門弓冶趣有鶚待雲翔¶
<pb:KR4d0351_WYG_012-8b>¶
當路知公諗搜揚入剡科才難行志易官小及民多北¶
部勞人耳東皈奈命何郵音嗟忽斷空有淚滂沱¶
　　　挽宜春趙别駕二首¶
叢桂論文舊辛酸話早年虀鹽朝慣苦膏火夜無眠一¶
第酬初志殊勲䇿步仙激昂英氣宇緩步赤霄躔¶
詩債松邊了鉏荒賸種花雲程衡麓雁風味仰山茶白¶
玉樓成速金鑾事可嗟桃源千古恨寒日慘啼鴉¶
　　　挽辛憲若五首¶
<pb:KR4d0351_WYG_012-9a>¶
在昔我先翁禮厪先正隆潭潭帶湖府凛凛玉溪風夜¶
韭觴籌裏春花唱詠中懐哉秋水去世好孰如公¶
榮顯宜超躐威聲憺外陲邊疆多嶮歴麾節兩朝推范¶
子甲兵有張名草木知急流縁㡳勇路口峴山碑¶
十載居間學瓢泉映潔清陶潛黄菊趣杜老白鷗盟雲¶
自無心出春隨有脚行知非古巴蜀使指若為情¶
旌亷優召節丐佚得臨漳静退家庭舊清芬滋味長病¶
中知命見力上掛冠章了了遺言善雖亡實不亡¶
<pb:KR4d0351_WYG_012-9b>¶
眷義門牆舊交遊手足如方勤來妣賻忍冩慰公書繼¶
世多先烈諸郎總令譽觀音山路黯飛些重欷歔¶
　　　挽王廸功¶
徼好年家後知公月旦先寵榮身外物孝友性中天趣¶
自怡堂得詩從猶子傳故園遺蹟恨月落早無邊¶
　　　題方氏緑野園三首¶
佳景環深院開門逺俗隣徑幽通鳥雀溪迥隔風塵客¶
過宜樽酒時來與物春好風為我至蕭散足怡神¶
<pb:KR4d0351_WYG_012-10a>¶
衆木欣欣茂扶笻到故家樓髙春月曉池曲暮烟斜物¶
化遷無定徘徊興自嘉悠然塵外想随意樂年華¶
春晝情無限欣㸔綠野叢折花紅帶露種竹曉生風自¶
有悠閒趣何須繪畫工名園多勝致髙詠與誰同¶
　　　次趙守鹿鳴宴韻¶
邦侯光價擅文場宻印心胷書傳香鳴鹿載歌苹野什¶
驕驊羣跨杏園芳陽春有脚葭吹管生意無邊栁著行¶
已報主人環玉立與觀賔句遞春坊¶
<pb:KR4d0351_WYG_012-10b>¶
　　　次章守鹿鳴宴韻¶
儒宫新創俯青溪上挹魁躔踵舊規鶚薦聨名充賦日¶
龍飛親策采言時指迷承學雲中路珍重賢侯席上詩¶
只有梅花知此意東君著眼是先期¶
　　　及第謝恩¶
聖朝天子薦臨軒嘉與愚臣究本原天地兩間扶景運¶
唐虞三代印微言慙無一徳酬清問猥玷初班誤聖恩¶
一節誓堅忠與孝立身端不負乾坤¶
<pb:KR4d0351_WYG_012-11a>¶
　　　甲辰恭和御製¶
衮衣日月炳當軒光逮芻蕘采衆言内外修攘明治體¶
憂勤終始養心源英髦瑞列霜中榦治化春囘雪裏根¶
願溥需雲蘇物槁九垓滂沛洽君恩¶
　　　戊戌恭和御製¶
明庭親䇿廣蒐賢識治朋來誼少年肆秩瓊林賓燕衎¶
載頒寶畫寵光延此時禮樂三千字他日丹青數百篇¶
螻蟻懐忠賡帝詠相先事業誓神僊¶
<pb:KR4d0351_WYG_012-11b>¶
　　　戊戌館中分韻餞劉祕書¶
聖明欽恤重&KR0399;陶一日飛星五使軺方幸蓬山陪末屬¶
遽瞻英蕩隔層霄諄諄天語扶邦計念念民生弼敎條¶
輕重適權孚簡眷金雞山色䜟雞翹¶
　　　瓊林宴恭和御製(并序/)¶
　　　　臣夙抱孤忠生逢盛旦天光下燭侈昭代之¶
　　　　恩榮宸翰俯頒妙聖心之聲畫永言不足美¶
　　　　報謂何臣恭對王休恪遵帝訓既醉以酒共¶
<pb:KR4d0351_WYG_012-12a>¶
　　　　陶熙洽之風乃賡載歌仰贊明良之㑹拊躬¶
　　　　震惕拜手歡呼¶
丹墀宻勿對堯言忠欵拳拳實戀軒帝學緝熙方顯行¶
聖心左右已逢原光昭寶畫敷明訓儀侈瓊林匝異恩¶
百拜賡歌天日皎報君惟有此心存¶
　　　入講論語二首¶
温温中㫖肅傳宣魯語書陳誦説專聖意聿宗伊洛訓¶
愚臣謹繹考亭編寸心普物根源地百拜承顔咫尺天¶
<pb:KR4d0351_WYG_012-12b>¶
堯舜吾君持所學敢陳他道對王前¶
躬承清問及年豐蠶麥今還與舊同稼穡艱難周聖慮¶
農桑勸課即田功志民深閔僖公雨勤業猶存豳國風¶
懇懇召和闗主徳我皇心直與天通¶
　　　直宿禁中¶
清和時候玉堂宣愚亦何人厠講筵但覺夢囘深夜爽¶
不知身在九霄眠志禆君徳從容地戀切宸恩咫尺天¶
願散輝光燭幽隠肯專榮耀賁金蓮¶
<pb:KR4d0351_WYG_012-13a>¶
　　　部中觀新竹有感¶
粉署窓前小竹林子孫蟄蟄得春深土膏肥迸蒼龍角¶
地髮抽遲紫玉簪簷近十分饒宿溜牆髙終日硋層隂¶
南風昨夜陽和透放出參天勁節森¶
　　　早起玉堂窓前俯方池有感¶
玉堂窓外小池深香霧朝浮花氣沈樹杪亭亭鴉㸃墨¶
萍根發發鯉跳金中涵一勺淵泉定上有九重天日臨¶
充廣恩波無盡意敢渝潔白寸丹心¶
<pb:KR4d0351_WYG_012-13b>¶
　　　供銓部職¶
愚生何幸聖明遭官府宮牆上界髙冰雪身心參宿列¶
日星條令掲天曹二南美意存周召九徳淳風慨禹&KR0399;¶
我亦空餐慙汝士諄諄惟切痛民膏¶
　　　宿部觀銓法苦蚊¶
炎方典禮始郊迎夜宿銓闈暑氣清萬物洪纎俱夏長¶
九天寛大遍春生眼明剔蠧牙籖滑手倦驅蚊玉箑輕¶
我自黒甜深帳穏不容形遁曉窓明¶
<pb:KR4d0351_WYG_012-14a>¶
　　　題嚴陵瀟灑亭¶
天遣溪山付客星翠屏中界玉澄泓無邊瀟灑寸心逺¶
有分登臨雙眼明淨洗胸中參范老細於詩裏勘元英¶
千年相望神相入一脈清風要主盟¶
　　　題靜軒¶
主靜非專在靜時至於動處亦隨之聖賢學問惟知止¶
敬義工夫要夾持所養勿忘由勿助其中何慮又何思¶
莫敎鶻突名軒意物誘情遷幾坐馳¶
<pb:KR4d0351_WYG_012-14b>¶
　　　題趙南卿愚山¶
愚山山上謫仙徒到底真愚却不愚山色長供詩料富¶
山居贏得俗塵無逍遙天地南華子隠約簞瓢陋巷癯¶
定力不同山不改一生雙眼不渠孤¶
　　　題金氏三桂堂¶
見説庭階玉樹芳薫敎書史郁心香郤詵林峙應難並¶
燕竇枝繁未足方莫羨三槐森鉅府且看三桂列華堂¶
多聞直諒成三益松竹梅花共雪霜¶
<pb:KR4d0351_WYG_012-15a>¶
　　　次韻何陸二别駕同遊靈山閣三首¶
平分風月兩悠哉勝踐春濃花未摧蕭寺適今重建閣¶
蘭亭懐古共流杯典型二老溪山重唱詠諸公今日開¶
慙我枯腸元蹇澁底敎頭上片雲催¶
聞説精藍頗壯哉天敎傑棟起崔嵬簷前山色呈螺髻¶
檻外溪光獻玉杯對景自應雙眼豁憂時應得笑顔開¶
喚回忠定遺芳躅衮衮雲霄步武催¶
彼美前修亦偉哉巋然風雨不能摧人新人古懐斯閣¶
<pb:KR4d0351_WYG_012-15b>¶
春去春來付一杯遊興漫隨流水去衰眸長對好山開¶
銷凝往事凭欄久杜宇一聲烟際催¶
　　　登靈鷲千佛閣為往山野堂紹祖留題¶
彊支疲薾此躋攀屈指曽遊十載間方丈喜添千佛閣¶
雙眸陡豁四圍山可無可有僧衣鉢隨得隨供佛面顔¶
門外雪深知幾許只消透得箇重闗¶
　　　夢神人曰公當以是字名庵覺來賦是庵詩¶
審是須防自是偏四通八達路平平伊周孔孟是心一¶
<pb:KR4d0351_WYG_012-16a>¶
堯舜湯文是道傳善惡正邪書裏月行藏用舎性中天¶
聖賢萬語千言訂箇字來從太極先¶
　　　詠以人與天地萬物為一體刻印章詩¶
三才中立囿形均昧者拘拘利乃身不道有身皆有血¶
豈應知我不知人其間一物容虧性是即四肢頑不仁¶
洞洞八荒皆我闥豁然窺見等天真¶
　　　贊勉昶道者題經¶
念佛直須參佛透看經容易悟經難聲音未必如來見¶
<pb:KR4d0351_WYG_012-16b>¶
盂鉢長敎嶺上觀了得貪嗔癡一集更超戒定慧三般¶
祖師食盡人間蔗千古留楂咬嚼看¶
　　　席間和周穎齋韻¶
清泉白石誘登臨凈瞰軒窓竹一林雋永如君真有味¶
膏育和我不須鍼流行坎止人難必果育䝉亨力要深¶
一笑相逢邀一勺喜渠介潔似儂心¶
　　　送畏齋何監簿添倅解替東歸¶
春風行李萬篇詩明月歸舟幾片碑千載岫雲佳話柄¶
<pb:KR4d0351_WYG_012-17a>¶
兩年懐玉淡生涯已聞北闕飛丹詔早趂南薫度赤墀¶
厯厯口開天下事直聲元是九重知¶
　　　送紹興葉帥改當塗¶
八年于外與民宜徧厯穹臺閫又麾襟度乾坤無忤物¶
鬢髯霜雪却緣誰寛平到底人懐去廉靖如初帝簡知¶
受善如流聞義勇真誠端以古求之¶
人言禹㑹即當塗上曰蕪湖抵鑑湖姑少副公求去爾¶
匪伊有詔盍歸乎知心霜月渾無滓囘首春風定與俱¶
<pb:KR4d0351_WYG_012-17b>¶
慙愧蓬萊賓客後願言陪侍入天衢¶
　　　送陳國珍之官鄱陽¶
盟締慈恩十四年匆匆話别戍梅仙便家澤國冰溪壤¶
得庇皇華刺史天事到直須行已志官卑最喜近氓編¶
許多靜定清修力警戒聲名企昔賢¶
　　　餞上饒推幕葉西澗召為國子録二首¶
魁耀來從古赤城三年冰水一般清蓮池婉婉中流砥¶
米廩行行要路程悟主讜言須啓沃康時偉業待恢宏¶
<pb:KR4d0351_WYG_012-18a>¶
却慙疎窳深知遇别後音書等弟兄¶
客有攜來端水珉天然中界玉圭形送君早入薇垣紫¶
結劄先登藜閣青要看濡毫香典籍直須提筆福生靈¶
端凝正笏如山立匪石斯心社稷經¶
　　　餞江東繡使庸齋趙玉堂二首¶
天上玉堂辭寵榮却持玉節按江城惟刑之恤民心悦¶
不怒而威吏膽驚有脚春來陶化日無心雲出雨蒼生¶
箇中運量常提醒元氣循環晝夜行¶
<pb:KR4d0351_WYG_012-18b>¶
福星分野大江東道味蓬山聚話中漠漠暮雲詩興感¶
依依何日酒樽同虛心無我爰咨度養氣知言協粹冲¶
望切衮歸基宥宻可能無夢到周公¶
　　　餞永豐易丞赴庾檄¶
世道圓通更直方松隂庭院亦聲光眼明英蕩公題品¶
身入芙蓉婉贊襄田里歎愁從此達公私幽枉待君揚¶
更煩好榦東君造一道奸貪凜雪霜¶
　　　别盱江易耕道¶
<pb:KR4d0351_WYG_012-19a>¶
㸃勘窓前晝景舒豁人雙眼緑隂敷明方寸地通三極¶
㑹一理中該萬殊静體陽工生意思宻融心匠活工夫¶
丁寧後㑹秋風鶚萬里青冥是坦塗¶
　　　贈歐陽奇父偕弟益卿赴省¶
中朝耆舊半淪亡憂愛胡為畎畝忘我病不禁心痛折¶
天災惟有涕流滂救時議論須知體毉國文章要識方¶
期子聲名相照映好風天際雁成行¶
　　　贈方介石¶
<pb:KR4d0351_WYG_012-19b>¶
介石翁來契所思騷吟風雅儘追隨庾清鮑逸可無酒¶
島瘦郊寒只有詩原不染塵圭竇適未能忘世璧雍馳¶
賦違恰限江天雪説向梅花心事知¶
　　　贈章酉仲¶
滿門賢粹鶚横秋文藻如君行愈修道本虛靈天内有¶
學於平實地中求堅凝力量誠無息收斂精神外不浮¶
充養腴豐隨用顯大而敦化小川流¶
　　　贈香溪留君東上¶
<pb:KR4d0351_WYG_012-20a>¶
近代騷人詠性情隨心而發自分明吐吞風月咽喉爽¶
咀嚼江山齒頰清溪邑近聞工比興君詩端可派宗盟¶
馬頭雪絮吟鞭快好辦佳篇奏集英¶
　　　贈談星葉生¶
至誠之道可前知知命如君亦甚奇二十八星輪指掌¶
兩三年事印蓍龜春來春去元無盡花落花開自有時¶
門外青山知此意只敎松栢鎮如斯¶
　　　贈日者盧生¶
<pb:KR4d0351_WYG_012-20b>¶
相逢未縱談天口開口便敎儂賦詩我語只堪供覆瓿¶
子行聊贈若為資忘憂對草閒供詠濺泪看花重感時¶
何日重來當刮目只談風月得舒眉¶
　　　又贈日者曰清朝貴官¶
歆艷清朝作貴官人人都把命來看未言造化窮天理¶
且據干支鋪卦盤富貴熱中從古有功名向上毎才難¶
榮枯勘破花開落始識霜松自嵗寒¶
　　　贈日者楊應齋¶
<pb:KR4d0351_WYG_012-21a>¶
爛柯山客命能知人事更番一局棊甜卦易窮行苦卦¶
此時相語驗他時窮通任理胡不可災福緣人要自持¶
我老只堪漁釣隠衰慵夢不到蒼姬¶
　　　贈日者李成齋¶
譚天𤣥徹李成齋豫訊東風著早梅自昔不離三正備¶
謂予帶得五行來窮通於我何加者演測如君亦偉哉¶
説到常人難説處靈臺湛處現星臺¶
　　　題金華徐伯光義聚規約¶
<pb:KR4d0351_WYG_012-21b>¶
至矣前人惠後人愛之無不用吾情寸心千慮規前定¶
六世一門家太平愈久愈敎同保守不容不念始經營¶
業為可繼宜休養夜夜春雷鼻息鳴¶
毎慨人無善後圖蕩然家檢亦何疎眼前漫不知由已¶
身後誰能管得渠喜見雙溪今軌範更綿一脈古詩書¶
了知斯聚更斯義散及宗枝廣義居¶
　　　挽黄制屬¶
家傳山谷舊簪纓志業剛豪早有聲二子學文能紹志¶
<pb:KR4d0351_WYG_012-22a>¶
一官拜命竟辭榮琴齋不聴驚人語鉞閫空留薦剡名¶
借問松坡誰是主疎梅淡月兩凄清¶
　　　挽呉準齋¶
壯嵗能官不厭卑愴懐霜露蚤知幾扣其學問中心得¶
如此典型今代希天子詔之堅遜避朝端達者夙瞻依¶
甲辰重晤言前定痛述生平淚忍揮¶
　　　挽前南劒&KR0264;倅楊料院¶
泣别監州隔死生薄雲兹義更何人草青彭蠡湖邊曉¶
<pb:KR4d0351_WYG_012-22b>¶
花滿江郎峯畔春毎慨共官惟氣直略無片語不情真¶
西芹香火家家意所欠箋天澤徙薪¶
　　　挽都大王郎中二首¶
魁望西來職祕丘年家託好敘綢繆身為僚友兩三月¶
公肅皇華百八州列緯載班清劇耀髙風遽勇急中流¶
訃聞落晩呼天咽涕泗交頤重所憂¶
一門孝友古難為堅苦端凝更自持如此典型今代少¶
粹然言論滿朝推若人已矣嗟何及魂氣信乎無不之¶
<pb:KR4d0351_WYG_012-23a>¶
楚水薌溪生死地英靈上訴九原知¶
　　　送郡守¶
郎圍師閫重王人朝績民庸簡帝宸屈此偏州何小小¶
偉哉仁牧自肫肫下車福十餘萬户褒璽朞三百六旬¶
廉恕公勤持四字痒疴疾痛切吾身顯幽一理初開鎮¶
撫字丹心肅告神動有發明基學力略無凝滯見情真¶
智常周物能容物政毎近民深得民居理家庭培玉植¶
燭臨官吏皎冰輪行其無事州閭靖急所當先夙夜寅¶
<pb:KR4d0351_WYG_012-23b>¶
溪以玉名聞瑩潔巖如日色共晶新吟肩峭若靈峰峙¶
詩骨清於南澗濱坐嘯中和堂上邃猶存正始古音淳¶
無心雲出當年岫有脚陽生此地春不忍一毫傷赤子¶
了知方寸即蒼旻邦人鏤膽交相語糴事闗心尤至仁¶
往者過征罹暴虐甚而乾没啓囂嚚炎天陸運枯膏血¶
累月肩擔摧骨筋五百里程陪搭斛四千錢費各沾巾¶
農夫搔動征夫苦行者攫挐居者嗔所幸天髙常耳下¶
惟公露禱悉言諄一分寛受一分賜半減誰知半減因¶
<pb:KR4d0351_WYG_012-24a>¶
問榖幾何先給直作舟用濟廣通津聴民樂與官為市¶
如已隠憂眉輒顰怨氣收聲囘逸樂歡謠鼓腹飽輪囷¶
時暘時雨孚祈禱不豫不遊忘苦辛泉漏有恩詳審處¶
藥傷無地不咨詢昔襦今袴同歌范萬口一辭方借恂¶
邦計索程隨日了後來成軌要人遵眷懐趣趂周行武¶
徳意難忘召父親將指觀風兼畀節舉頭近日蚤垂紳¶
甘棠蔽芾思留躅英蕩瞻依忍出闉倪旄攀轅風解愠¶
旌旗遮道雨清塵筠籠映日成清閟秧馬銜烟布緑茵¶
<pb:KR4d0351_WYG_012-24b>¶
舊治宻鄰新治壤徐行便直部行巡建臺及境雖迎徯¶
過闕留班定侃誾準擬助和商鼎鼐雍容成道漢絲綸¶
職親地近訏謨宻言聴諫行膏澤均局面轉新碁著定¶
方書如古藥材掄公私節用紓民力勇智合謀恢地垠¶
襄漢經營蠶路闢江淮聮絡雁臣賓年登所至糧棲畝¶
令信何難楮即緡君相簡知惟篤實古今難泯只忠純¶
吾家自有青氈物時節合參洪化鈞一州一道推而準¶
此土此民同所珍自揆偶然聲氣叶相親深處髓肌淪¶
<pb:KR4d0351_WYG_012-25a>¶
送行萬兔難冩盡歌此以旌良吏循¶
　　　題俞簿梅阜書院¶
淺清溪滸瘦山巔凈洗肌膚冰雪天偏向書窓伴幽獨¶
不敎塵俗滓嬋娟¶
　　　來青書院桃花¶
塞滿乾坤本是仁更無一物不洪鈞山桃自不知麤俗¶
也與梅花鬬早春¶
　　　游鷲峰贈埜堂和尚¶
<pb:KR4d0351_WYG_012-25b>¶
目斷天鵝影不留梵風吹落鷲峰頭野堂四大無窓壁¶
散誕當年箇野牛¶
　　　丫頭巖¶
丫頭不是女丫鬟把作堅牢擔拄看撐定東南天半壁¶
鎮敎雙聳碧雲端¶
　　　以琴送郡守二首¶
詩翁雅鎮玉溪山褒璽飛來玉節還為報佳音天日近¶
南薫殿裏正催班¶
<pb:KR4d0351_WYG_012-26a>¶
天朝交口重聲名公自翛然物外情氓有焦桐旌往戀¶
當年靖獻與俱清¶
　　　訊劒浦主簿詹棟齋¶
竹林饑午隠禪扉合傍鸞栖亦此栖時一參寮茶供罷¶
可能無語到雙溪¶
　　　送俞兄赴省¶
得雋文場氣勿盈便如捧玉謹持盈鄉邦畢竟辰年好¶
冰雪身心上帝京¶
<pb:KR4d0351_WYG_012-26b>¶
　　　餞劉恭父二首¶
割鐙難留乘馬東花枝爭看裊長紅衮衣空使斯民戀¶
緑竹誰歌入相同¶
樂事遲囘致嵗豐幾多遺愛在湘中須知楚水楓林下¶
不似初聞長樂鐘¶
　　　和李文溪送青雲道人歸杭韻¶
丹成㑹見君身蜕我欲從之更問天喚醒横江孤鶴夢¶
憑君持此叩坡仙¶
<pb:KR4d0351_WYG_012-27a>¶
　　　和懐玉本老¶
失脚天台絶頂峰又來懐玉亂山中瓊橋去後無消息¶
禪月重重有案公¶
　　　題日者李成齋所藏李文清幅¶
相公提筆福蒼生印得當年命術精鈞翰珍藏塞翁馬¶
六丁嚴䕶不容驚¶
　　　和汪君¶
胷次秋風澗底蘋坐間那得此嘉賓詩來香迸宵人屋¶
<pb:KR4d0351_WYG_012-27b>¶
笑殺元規塵汙人¶
　　　贈毛梅谷¶
彈琴須㑹鍾子期畫梅莫遜楊補之墨妙坡仙助揮掃¶
雪晴霜夜月明時¶
　　　贈風鑒神眼¶
世道支撑儘要人閲人多後眼通神一朝相去三丞相¶
今昔同歸識認親¶
　　　贈鑑堂¶
<pb:KR4d0351_WYG_012-28a>¶
方寸無塵眼有筋如他圖了幾勲臣更煩提起丹青手¶
冩出驚天動地人¶
　　　贈刀鑷王誠三首¶
刀鑷王生勇黜妻痛憐白髮有親慈紛紛世上私妻子¶
聞有斯人死愧之¶
汝家住近里仁坊不戀妻兒戀侍旁父子性天非可奪¶
親親仁也盍揄揚¶
婦人蓋亦有仁心只為冥頑溺愛深今此警之當愧死¶
<pb:KR4d0351_WYG_012-28b>¶
何妨重理舊絃琴¶
　　　贈日者林雪庵¶
雪庵笑我頭如雪雪幹須知立嵗寒㑹面炎炎朱夏日¶
門庭雪澹自相看¶
　　　又贈術士薛鏡臺二首¶
儒流今以術為資滿腹星躔洞隠微自號鐘臺須自照¶
逢人休浪泄天機¶
始吾為養喜徼榮今恨孤孱感慨増白髮滿頭何所用¶
<pb:KR4d0351_WYG_012-29a>¶
只存憂願數年登¶
　　　大巧¶
大巧工夫本不全清光鑿破未敎圓豈無妙補蒼穹手¶
修滿冰輪送上天¶
　　　畫龍¶
崢嶸頭角見龍神畫者微茫畫得真一夜風雷捲將去¶
沛為膏澤下於民¶
　　　湖上¶
<pb:KR4d0351_WYG_012-29b>¶
花開紅樹亂鶯啼草長平湖白鷺飛風物晴和人意好¶
夕陽簫鼓幾船歸¶
　　詩餘¶
　　　滿江紅(以梅花柬鉛山宰/)¶
似玉仙人三載見西湖清客攧不碎一團和氣只伊消¶
得雪裏水中霜態度臘前冬後春消息看簾垂清晝一¶
張琴中間著　寒谷裏輕囘脚魁手段堪描摸喚東風¶
吹上蘭臺芸閣只怕傅巖香不斷摩挲商鼎羮頻作管¶
<pb:KR4d0351_WYG_012-30a>¶
一番滋味一番新今如昨¶
　先君楳埜先生工部侍郎徐公文集凡二十五卷直¶
　諒誤恩分壘始充聚俸餘鋟梓敬寘郡齋訪求闕遺¶
　尚嗣刻之先君未第時為文未嘗有藁既第中外僅¶
　厯四考餘皆端憂幽疾之日戊戌立朝直諒兄弟尚¶
　㓜且先君單騎往文字亦復散失故家集視近世諸¶
　老獨不為多今集中多甲辰乙巳在宗廟朝廷之言¶
　然經幄詞垣初不為久姦賊蜮射遽死國矣庸齋趙¶
<pb:KR4d0351_WYG_012-30b>¶
　先生為集序慨之為長先君蚤從克齋陳先生西山¶
　真先生游孜孜焉以聖賢問學為事文章氣節其餘¶
　也直諒兄弟不肖何足以知之謹書識集後景定二¶
　年臘月二十四日孤宣義郎權發遣興化軍兼管内¶
　勸農事借緋男直諒百拜敬書¶
